<h1>Pomocník</h1>

<h2>Všeobecné inštrukcie</h2>

<p>ak budete v priebehu účasti v projekte ako kandidát zvolený/menovaný za politika (alebo ako politik budete kandidovať) opätovne si zvoľte v Nastaveniach, či ste Politik alebo Kandidát (alebo aj Politik a Kandidát) a vyplňte tie časti  formulára, ktoré sú určené iba pre kandidáta alebo politika.</p>
 
<p>Formulár je rozdelený do viacerých kategórií, ktorých prehľad vidíte v ľavom stĺpci.</p>

<p>Jednotlivé kategórie je možné vypĺňať v ľubovoľnom poradí. Číslo v zátvorke vpravo od názvu formulára zobrazuje, koľko povinných položiek v kategórii je v aktuálnom čase vyplnených/nevyplnených (červená farba označuje nevyplnené povinné položky).</p>

<p>Je potrebné prejsť cez všetky kategórie formulára – aj keď sa Vás netýkajú a potvrdiť to (napríklad, že nemáte obchodné podiely vo firmách).</p>

<p>Formulár nemusíte vyplniť celý počas jedného prihlásenia na tejto stránke. Pokojne môžete uložiť len niektoré jeho časti a opätovne sa k vypĺňaniu vrátiť prihlásením na stránku neskôr (aj o pár dní, či týždňov).</p>

<p>Ak ste pri vypĺňaní neuviedli niektorú z povinných položiek, systém Vás upozorní na chybu a <strong>červenou farbou označí povinné položky</strong>, ktoré ste nevyplnili.</p>

<p><strong>Váš Vyplnený on-line formulár</strong> sa pre návštevníkov internetovej stránky projektu <a href="http://www.politikaopen.sk" target="_blank"><strong>politikaopen</strong></a> zobrazí až po vyplnení všetkých položiek formulára a po aktivovaní Vášho konta. Vaše konto bude aktivované až po tom, čo obdržíme vytlačené a podpísané <strong>potvrdenie o registrácii</strong> a overíme Vašu totožnosť.</p>

<p>Prihlasovacie údaje (e-mail, heslo) a možnosť Politik/Kandidát je možné zmeniť po kliknutí na možnosť <strong>Nastavenia</strong>.</p>

<p>Súhlasy so spracovaním osobných údajov spolu s poučením o existencii práv si môžete preštudovať a stiahnuť po kliknutí na možnosť <strong>Nastavenia</strong>.</p>

<p><strong>Akékoľvek otázky a podnety nám prosím píšte na emailovú adresu <script language="JavaScript">
document.write('<a hre'+'f="m'+'ai'+'lto:'+'%72%65%67%69%73%74%65%72%40%70%6f%6c%69%74%69%6b%61%6f%70%65%6e%2e%73%6b">&#114;&#101;&#103;&#105;&#115;&#116;&#101;&#114;&#40;&#97;&#116;&#41;&#112;&#111;&#108;&#105;&#116;&#105;&#107;&#97;&#111;&#112;&#101;&#110;&#46;&#115;&#107;<\/a>');
</script> alebo volajte na telefónne číslo 0944 215 048</strong> (napríklad, ak žiadna z položiek rozbaľovacieho pola neobsahuje Vami preferovanú položku). <strong>Počas pracovného týždňa sa budeme snažiť všetky otázky zodpovedať čo najskôr, najneskôr do 24 hodín.</strong></p>
 

<h2>Popis krokov pri vypĺňaní</h2>

<p><em>Návod je písaný tak, aby bol nápomocný aj začiatočníkom pri používaní internetu.</em></p>

<h3>Jednotlivé kategórie vo formulári</h3>

<ol>
<li><strong>Vyberte si kategóriu</strong>, ktorú chcete vyplniť a kliknite na jej názov myšou. Otvorí sa vám jej obsah. Viaceré kategórie formulára obsahujú úvod, ktorý vysvetľuje, akých oblastí sa konkrétna kategória týka a poskytuje základné rady pri jeho vypĺňaní.</li>

<li>Ak sa Vás kategória netýka, túto možnosť dostanete na výber ako prvú. V takom prípade stačí zakliknúť myšou okienko pri texte (napr. v prípade kategórie Obchodné podiely stačí zaklinknúť myšou okienko nevlastním žiadne podiely).</li>

<li>Každý výber treba následne potvrdiť kliknutím na ikonu – uložiť.</li>

<li>Ak nemáte žiadne ďalšie informácie, ktoré by ste chceli do kategórie pridať, po kliknutí na ikonu uložiť môžete pokračovať vo vypĺňaní formulára kliknutím na akúkoľvek ďalšiu kategóriu z ľavého stĺpca (menu).</li>


<h3>Postup vyplnenia položiek v jednotlivých kategóriách (ak sa Vás daná kategória týka)</h3>

<li>Ak máte ďalšie informácie (napríklad ste v kategórii Obchodné podiely a vlastníte podiely), kliknite na ikonu pridať. Otvorí sa Vám obsah formulára.</li>

<li>Postupne doplňte všetky potrebné informácie v kategórii.</li>

<li>Jednotlivé riadky začnite vypĺňať klinutím myšou do riadku (automaticky sa Vám vpravo ukážu pomocné informácie /ak sú potrebné/ a pomôžu vám vypĺňanej položke lepšie porozumieť). Položky obsahujúce hviezdičku sú povinné a sú čierne. Nepovinné položky sú šedé.Výber niektorých možností v rozbaľovacích poliach však môže spôsobiť, že sa viaceré povinné položky stanú nepovinnými (napriek tomu, že sú naďalej označené hviezdičkou).</li>

<li>Pokiaľ nie je výslovne uvedené inak, vypĺňajte jednotlivé položky k aktuálnemu dátumu/stavu.</li>

<li>Pre úsporu Vášho času obsahujú viaceré riadky takzvané rozbaľovacie polia. V nich už máte preddefinovaný zoznam (napríklad zoznam krajov, funkcií atď) a z neho stačí vybrať. Urobíte tak kliknutím na šípku na konci riadku. Zobrazí sa vám príslušný zoznam, z ktorého vyberáte pohybom myšou a výber potvrdíte kliknutím myšou. Výber sa vám potom automaticky zobrazí v príslušnom riadku. Ak jej zoznam príliš dlhý, môžete cezeň prechádzať kliknutím na stĺpec (kliknutie podržíte) a pohybom myšou hore-dolu.</li>

<li>Ak v rozbaľovacom poli nenájdete Vami preferovanú voľbu, kliknite na text iné hneď vedľa príslušného riadku (táto možnosť nie je ponúkaná všade). Do riadku potom môžete voľne písať.</li>

<li>Ak máte pocit, že niektoré vyplnené položky je potrebné dovysvetliť alebo uviesť do širšieho kontextu, použite položku Poznámky, ktorá sa nachádza vždy na konci jednotlivých položiek v kategórii.</li>

<li>Potom, ako vyplníte všetky riadky v danej položke, nezabudnite na spodu kliknúť na ikonu Uložiť (inak sa informácie do formulára nezaznamenajú). Ak ste zabudli vyplniť niektorú z povinných položiek, zvýrazní sa červenou farbou.</li>

<li>Ak chcete vypĺňanie konkrétnych položiek prerušiť, kliknite na tlačidlo Spať v pravom hornom rohu. Zobrazí sa Vám opäť hlavné menu danej kategórie. Buď pokračujete vo vypĺňaní kategórie pridaním ďalšej položky (v tomto prípade kliknete opäť na pridať a opakujete celý proces) alebo ste s vypĺňaním kategórie skončili a v tomto prípade môžete pokračovať prechodom na ďalšiu kategóriu výberom opäť zo zoznamu v ľavom stĺpci.</li>
<ol>